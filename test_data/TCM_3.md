
śrīmadgaṅgeśopādhyāyaviracitaḥ
tattvacintāmaṇiḥ
pratyakṣakhaṇḍaḥ
।। maṅgalavādaḥ ।।

guṇātīto 'pī śas triguṇasacivas tryakṣaramaya- s trimūrtir yaḥ sṛṣṭisthitivilayakarmāṇi tanute । kṛpāpārāvāraḥ paramagatirekastrijagatāṃ
namastasmai kasmaicidamitamahimne purabhide ।। 1 ।।

anvīkṣānayamākalayya gurubhirjñātvā gurūṇāṃ mataṃ cintādivyavilocanena ca tayoḥ sāraṃ vilokyākhilam । tantre doṣagaṇena durgamatare siddhāntadīkṣāguru-
rgaṅgeśastanute mitena vacasā śrītattvacintāmaṇim ।। 2 ।।

yato maṇeḥ paṇḍitamaṇḍanakriyā
pracaṇḍapāṣaṇḍatamastiraskriyā । vipakṣapakṣe na vicāracāturī
na ca svasiddhāntavacodaridratā ।। 3 ।।